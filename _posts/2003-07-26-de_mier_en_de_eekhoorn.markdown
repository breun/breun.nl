---
layout: post
title: De mier en de eekhoorn
date: '2003-07-26 22:37:54 +0200'
mt_id: 502
categories:
- boeken
---
Ik lees eigenlijk nooit boeken. Ik heb er dan ook maar een paar: The Ultimate Hitchhiker's Guide To The Galaxy en The Dirk Gently Omnibus van <a href="http://www.douglasadams.com/">Douglas Adams</a>, Fight Club van <a href="http://www.chuckpalahniuk.net/">Chuck Palahniuk</a> en de Lord Of The Rings serie van <a href="http://www.tolkien.co.uk/">J.R.R. Tolkien</a>. Dat is het wel zo'n beetje. En die Lord Of The Rings reeks heb ik nog niet eens helemaal gelezen. Veel te veel bladzijden. (Oh, ik heb nog De Kleine Prins van <a href="http://www.saint-exupery.org/">Antoine de Saint-Exup&eacute;ry</a>.) Dit zou dus wel eens zowel de eerste als de laatste keer kunnen zijn dat ik over boeken log.

Maargoed. Vandaag was ik even met Floor in de <a href="http://www.broese.net/">Broese</a> en daar kocht zij voor zichzelf het (kinder)boekje <i>Maar niet uit het hart</i> van Toon Tellegen. Ik had nog nooit van die vogel gehoord, maar zij wel en ze stond erop dat ik het eerst mee naar huis zou nemen om te lezen.

Het boekje bestaat uit een verzameling van verhaaltjes die Toon schreef over de avonturen van de mier en de eekhoorn. Ik heb het in &eacute;&eacute;n ruk uitgelezen en vond het fan-tas-tisch. Zo fantastisch dat ik meteen even overgetikt heb. Ze wil het boekje wel weer terug namelijk.
