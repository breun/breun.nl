---
layout: post
title: Wie van de drie?
date: '2007-09-06 12:29:59 +0200'
mt_id: 870
categories:
- tech
---
Enkele maanden geleden kreeg ik op mijn verjaardag een financiële bijdrage voor een iPod. Die heb ik nog steeds niet aangeschaft, omdat ik wilde wachten op een update van de iPod-lijn. En die is er dan sinds gisteren eindelijk:

<img alt="iPod line-up per 5 september 2007" src="{{ site.url }}/images/iPods_20070905.png" width="520" height="355" />

Ik riep altijd dat ik een iPod wilde waar ik al mijn muziek op kan zetten. Momenteel beslaat mijn iTunes bibliotheek zo'n 25 GB, maar ik heb nog steeds niet al mijn cd's geïmporteerd en ik zal er de komende tijd ook nog wel een stuk of wat aanschaffen. Een gigabyte of 30 was dus toch wel het minste wat ik nodig had. Mijn hoop was dat de <a href="http://www.apple.com/nl/ipodnano/">iPod nano</a> een model met een capaciteit van 32 GB zou verschijnen, maar helaas is 8 GB nog steeds het maximum.

Zelfs de feature-wise meesterlijke nieuwe <a href="http://www.apple.com/nl/ipodtouch/">iPod touch</a> ("iPhone zonder phone") gaat tot 'slechts' 16 GB. De <a href="http://www.apple.com/nl/ipodclassic/">iPod classic</a> dus capaciteitsgewijs de enige die aan mijn eis voldoet en i.p.v. in 30 of 80 GB is deze sinds gisteren zelfs voorzien van 80 of 160 GB! (Mijn MacBook heeft maar een 120 GB schijf...)

Help mij: ben ik gek als ik al mijn muziek op mijn iPod wil hebben en een 80 GB iPod classic koop of is het misschien toch wel veel fijner om gewoon een kleine iPod te hebben en dan maar niet altijd alles bij je te hebben? Het prijsverschil tussen een 80 GB classic (€249) en een 8 GB nano (€199) is niet heel erg groot en dan heb ik wel tien keer zoveel opslagruimte...
