---
layout: post
title: Uppers downers
date: '2003-03-27 19:16:42 +0100'
mt_id: 454
categories:
- muziek
---
Phew, dat ging nog maar net goed vandaag. Ik berichtte afgelopen nacht nog dat ik me zo zat te verheugen op een nieuwe golf cd's die mij zou overspoelen. Nou, vandaag was ik dus bij Plato in Utrecht. Eerst 'Vinyl Voodoo' van <a href="http://www.c-monandkypski.nl/">C-Mon & Kypski</a> geluisterd, maar die kon me toch niet echt bekoren. Daarna de laatste van Red Snapper. Maar dat kwam ook al over als een cd vol geneuzel en dan nog twee ophitsende live tracks aan het einde (ik hou wel van een beetje continuiteit in m'n albums).

Als laatste redmiddel toen nog de live cd van <a href="http://www.benfolds.com/">Ben Folds</a> (met gratis DVD) geprobeerd, maar dat bleek 72 minuten alleen Ben Folds en piano. Nou kan de beste man best een aardig robbertje piano spelen, maar een hele cd werd me toch een beetje te gortig voor de ruim 20 euro die ervoor neergeteld dienden te worden.

Denkend dat nu meteen m'n hele dag (lente?) verpest was, bedacht ik me even later gelukkig nog dat ik laatst '<a href="http://www.allmusic.com/cg/amg.dll?p=amg&uid=1:08:21|PM&sql=A4gq2g4hmtv2z">Weekend World</a>' van E-Z Rollers had gehoord en dat me dat wel wat leek. Maar uiteraard was die nergens te vinden. Gelukkig vond ik daarna bij <a href="http://www.whitenoise.nl/">White Noise</a> de nieuwe 2cd van Aphex Twin. Die maar blind gekocht en die draait nu tot tevredenheid in m'n cd spelertje. Eind goed, al goed.

Oh, en ik heb ontdekt waar de geheimzinnige bordjes met de 5 C's van zijn. Ik kwam vanmiddag met lijn 2 langs het <a href="http://www.centraalmuseum.nl/">Centraal Museum</a> en jawel, daar stonden een stuk of wat vlaggen met 5 C's voor de deur. Wel jammer, ik vond het zo'n mooi mysterie.
