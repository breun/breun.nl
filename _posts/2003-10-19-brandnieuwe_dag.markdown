---
layout: post
title: Brandnieuwe dag
date: '2003-10-19 08:19:48 +0200'
mt_id: 528
categories:
- biton
---
Je hebt de hele dag geklust (TANKslag) en dan moet je ook nog tappen en afsluiten. Het is niet zo druk, ondanks dat het een <a href="http://www.biton.nl/rvb/">RVB</a>-avond is, en je gaat al om een uur of drie schoonmaken. Je stuurt zelfs je mede-tapper vast naar huis, omdat je het verder zelf wel red en hij graag naar huis wil. Iedereen is toch zo weg.

Denk je.

Dan komen Viola, Niven, Bas, Viola en later Lieke nog binnen en blijft <a href="http://www.livejournal.com/users/erik_/">Adje</a> nog even hangen voor de lol en wordt het ineens acht uur. En je bedenkt je bij thuiskomst dat je minstens drie keer op 'Brand New Day' hebt staan dansen (o.a. op de bar) en bij het naar huis fietsen zag je kinderen die door hun ouders in de woonkamer achter de tv zijn gezet. OK, ik ben ruim 20 uur op <a href="http://www.biton.nl/">Biton</a> geweest, maar het was 't waard. Nu slapen.

Ik heb gezegd.
