---
layout: post
title: Wynnen, wynnen, wynnen!
date: '2003-05-26 15:59:56 +0200'
mt_id: 476
categories:
- muziek
---
Vandaag sinds lange tijd weer eens naar de Plato geweest. Had sinds lange tijd ook weer eens een rooie cent in mijn portemonnee. En er is <a href="http://www.alien8recordings.com/alien39.php3">een nieuw album van Set Fire To Flames</a> uitgebracht. Reden genoeg voor een bezoekje dus.

Uiteraard stond dat album nog in bestelling, dus ben ik (zoals gewoonlijk) met wat anders thuisgekomen: <a href="http://www.allmusic.com/cg/amg.dll?p=amg&uid=MISS70305160719&sql=Acpec97b0krdt">Not For Threes</a> van <a href="http://www.plaid.co.uk/">Plaid</a>. En toen ik thuiskwam, was ik nog wat rijker. Een envelop met daarin een album van <a href="http://www.stevewynn.net/">Steve Wynn</a> & The Miracle 3, genaamd Static Transmission. Met de complimenten van Sandra van <a href="http://www.ekko.nl/">Ekko</a>. Blijkbaar ben ik echt de enige die meedoet aan die prijsvragen, want dit is nou al de tweede keer dat ik wat win.

Beetje jammer dat ik nou de hele dag met al die mooie muziek binnen moet zitten om een presentatie te maken voor morgen. Het is namelijk ook nog eens mooi weer.
