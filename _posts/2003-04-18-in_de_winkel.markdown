---
layout: post
title: In de winkel
date: '2003-04-18 13:28:03 +0200'
mt_id: 465
categories:
- concerten
---
Ik kende het fenomeen wel, maar had het nog nooit daadwerkelijk meegemaakt. De zogenaamde 'instore' evenementen bij filialen van Plato. Ik zag de laatste tijd wel steeds vaker postertjes hangen in de etalage. Dan staat er bijvoorbeeld: "Das Pop instore". Dus ik loop gisteravond met Annemieke door de stad voor een kadootje voor haar vader en wat komt er uit de Plato? <a href="http://www.caesartheband.com/">Caesar</a>!

Helaas waren ze al een half uur bezig, maar we hebben dus toch nog mooi nog een kwartiertje kunnen zien. Op de vraag of er nog verzoekjes waren, riep ik: "Firefly!" Roald: "Nog een keer Firefly?" Helaas kon ik ze niet overhalen tot 'nog een keer', ik was gewoon te laat.

Na afloop was een gratis biertje, maar we moesten weer verder. Toch beter op die aankondigingen letten. Iemand enig idee of Turin Brakes de moeite waard is? 22 april om 17:00 geloof ik. Plato Utrecht Instore dus.
