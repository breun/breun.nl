---
layout: post
title: Outlook not so good
date: '2004-10-28 20:25:46 +0200'
mt_id: 634
categories:
- computers
---
<a href="http://nu.nl/news.jsp?n=433110&c=50">Nu.nl meldt</a> dat het College Bescherming Persoonsgegevens duizend e-mail adressen van abonnees op haar nieuwsbrief heeft prijsgegeven.

Je zou toch denken dat dit College zorgvuldig omgaat met persoonsgegevens. Maar nee hoor, ze gebruiken Outlook Express en vullen net zo vaak het BCC (Blind Carbon Copy) veld met duizend e-mail adressen tot ze al hun abonnees een exemplaar gestuurd hebben. Wat is er nu gebeurd? In een versie van de nieuwsbrief (1x duizend e-mail adressen dus) stonden de adressen niet in het BCC: veld, maar in het To: of CC: veld waardoor alle geadresseerden de andere e-mail adressen ook konden zien.

Nou sta ik zowiezo niet achter deze  werkwijze - als je duizenden abonnees hebt gebruik je toch een speciaal mailinglist systeem? - maar mijn kin viel helemaal met een knal op mijn bureau toen ik de analyse uit de mond van de woordvoerder las. Het artikel meldt: "Volgens de woordvoerder is het e-mailprogramma vermoedelijk gecrasht, maar wat er precies is foutgegaan, is nog niet duidelijk." Gecrashte software verstuurt geen e-mail en vervangt zeker niet zomaar BCC: door To: of CC:. "Het eerste wat we zullen doen is Outlookexpress opnieuw installeren." Het eerste wat ik zou doen is Outlook Express verwijderen.

Klapstuk van het artikel: "Vervelende bijkomstigheid was dat de excuusmail die het college daarop verstuurde opnieuw alle namen en adressen bevatte."

<small>Hoewel ik het erg leuk vind om Outlook (Express) te bashen, ben ik overigens van mening dat het hier een menselijke fout betreft die op de software wordt afgeschoven.</small>
