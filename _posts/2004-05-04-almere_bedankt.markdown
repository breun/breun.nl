---
layout: post
title: Almere, bedankt!
date: '2004-05-04 12:18:24 +0200'
mt_id: 596
categories:
- dagboek
---
Zondag even bij de <a href="http://www.britainshops.nl/">Britain</a> binnengelopen en <a href="http://www.etnies.com/footwear/skate/lo-cutii/">leuke schoenen</a>* gezien. Gisteren wilde ik dan toch maar even gaan passen. Maar: "Nee, die hebben we niet in maat 46. Alleen nog groen en rood." Ze konden wel proberen ze te bestellen bij een ander filiaal, misschien dat ze daar nog een doos in mijn maat hadden. "Maar reken er maar niet op." Ze zouden me vandaag bellen of het ging lukken.

Dus ik word vanochtend op brute wijze uit bed gebeld. "Sorry, alle filialen rondgebeld, nergens meer maat 46." Nou ja, jammer dan. Even naar het toilet. Kom ik terug en heb ik een gemiste oproep. Weer het nummer van Britain. Toch maar even terugbellen dan: "Ja, een collega uit Almere heeft achterin toch nog een doos gevonden in jouw maat." Kan nog een weekje duren voor ze in Utrecht zijn, maar voor nu alvast: Almere, bedankt! Maar wel een beetje beter zoeken de volgende keer.

<small>* De kleurencombinatie die ik had gezien (grijs/wit/rood in leer) staat vreemgenoeg niet op de site.</small>
