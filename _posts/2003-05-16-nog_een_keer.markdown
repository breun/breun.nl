---
layout: post
title: Nog een keer
date: '2003-05-16 10:33:51 +0200'
mt_id: 472
categories:
- concerten
---
Gisteren door de eindeloze authoriteit van <a href="http://www.zomp.nl/magazine/jacco/">Jacco</a> via de gastenlijst naar <a href="http://www.caesartheband.com/">Caesar</a> in <a href="http://www.tivoli.nl/">Tivoli</a> geweest.

Om kwart over acht sprong ik op mijn fiets om snel nog even te pinnen en vervolgens te laat te zijn om Nimbus, de band van Caesar-hooligan Marien, te zien beginnen. Laatste paar nummers wel gezien. Wat me erg opviel was dat ze erg veel nummers speelden die steeds n&eacute;t niet Surgery/Remedy van Autopulver waren.

Net voor het begin kwam Annet binnen met een vriendin. Vervolgens kwamen Roald, Sem en Marit op en ze begonnen met Situations/Complications. Bah. Precies het enige nummer dat ik nou echt niet zo geweldig vind. Maargoed, dan kon het alleen maar beter worden.

Achteraf gezien vond ik, en ook Annet, het eigenlijk niet zo'n geweldig optreden. Ben in ieder geval niet zo uit m'n dak gegaan <a href="/2003/03/firefly.html">als toen in de Tagrijn</a>. Maar misschien was ik ook gewoon te gaar.

Voor mijn neus stond een groepje wat oudere heren. Nou vind ik dat normaal alleen maar erg irritant, maar deze heren kwamen voor een feestje. En geheel zonder mijn inbreng begonnen ze op een gegeven moment met "Nog een keer!" En weer kwam er een discussie met de band op gang. Sem was er eigenlijk wel voor in. Marit begon zelfs een paar keer met het intro-roffeltje van het laatste nummer, maar dan gingen ze toch weer verder met de volgende op de setlist. Maar op een gegeven moment vroeg Roald uit zichzelf na elk nummer: "Nog een keer?" Wat een giller...

En volgens mij was ik de enige in de zaal die een beetje uit z'n pan ging op Firefly. Behalve dan de Marit-brigade die achter mij stond waarschijnlijk. Caesar mag z'n setlist wel eens lichtelijk aanpassen zo door de tournee heen. Het was misschien ook gewoon te veel van hetzelfde voor mij. Weer die rare cover aan het eind met Sem op gitaar en Roald op bas.

Had geld meegenomen om zo'n rood t-shirt te kopen. Toch maar niet gedaan...
