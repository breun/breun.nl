---
layout: post
title: Vet beschaafd
date: '2005-08-11 00:42:12 +0200'
mt_id: 707
categories:
- festivals
---
Ik zat vanavond met een collega van <a href="http://3voor12.vpro.nl/utrecht">3VOOR12/Utrecht</a> in de trein naar Utrecht en vroeg hem, tussen neus en lippen door uiteraard, of hij van plan was om aanstaande zaterdag naar <a href="http://www.debeschaving.nl/">Festival deBeschaving</a> af te reizen. Hij zou het van het weer laten afhangen. Op zich had ik wel zin in een dagje Leidsche Rijn met optredens van Utrechtse en minder Utrechtse grootheden als Stijn, Das Pop, Pien Feith, Harold K, Dial Prisko, Voicst, De Gemene Mixmeesters, Coparck, C-Mon & Kypski en vele anderen. Nouja, niet per se zin in Leidsche Rijn, maar wel in die grootheden. Maar ik had nog geen kaartjes.

Dat probleem is nu echter verholpen, want wat vind ik zojuist in mijn inbox?

<blockquote>(...) Gefeliciteerd! We hebben van PLATO bericht ontvangen dat je twee kaarten hebt gewonnen voor festival deBeschaving! Op 13 augustus a.s. heten we je vanaf 12.00 uur van harte welkom op ons festivalterrein in Vleuterweide, Leidsche Rijn, Utrecht. (...)</blockquote>

Ik was die hele prijsvraag alweer vergeten. Extra dikke pret!
