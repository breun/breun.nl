---
layout: post
title: Zo, dit is kerstmis
date: '2003-12-25 00:21:41 +0100'
mt_id: 546
categories:
- dagboek
---
Een beetje 'n vreemde kerstavond. Ik had gedacht dat we met het hele gezin thuis zouden zijn. Daar zat ik dan, samen avondeten met alleen m'n moeder. Erwtensoep, extra worst en stokbrood met gesmolten kaas uit de oven. Begrijp me niet verkeerd, ik hou van erwtensoep met extra worst en ook van stokbrood met gesmolten kaas uit de oven. Als je dat alleen samen met je moeder aan de grote eettafel eet, is het toch niet helemaal kerst.

Verder een fijne avond gehad. Ik mocht vast een kadootje van onder de boom halen: Original Pirate Material van <a href="http://www.the-streets.co.uk/">The Streets</a>, en daarna <a href="http://www.foxmovies.com/fightclub/">Fight Club</a> gekeken. Weer samen met m'n moeder. Voor haar de tweede keer, voor mij staat de teller nu echt al op 30+. En morgen mag ik de computer van m'n tante onder de loep nemen. Fijne kerst allen.
