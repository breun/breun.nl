---
layout: post
title: Merkwaardig
date: '2008-04-11 15:14:23 +0200'
mt_id: 894
categories:
- dagboek
---
Ben ik merkvast? In het geval van de dingen die ik echt dagelijks gebruik wel, maar het gaat dan eigenlijk maar om een paar merken. En dan heb je het in mijn geval voornamelijk over <a href="http://www.apple.nl/">Apple</a>. Ik heb begin 2005 een iBook gekocht en sindsdien wil ik echt niet meer anders. M'n vriendin, m'n zus en m'n moeder zijn sindsdien ook overtuigd. Ook is de afgelopen jaren een groot deel van mijn vrienden overgestapt. Wel zo gezellig natuurlijk.

Ik gebruik regelmatig Linux (<a href="http://fedoraproject.org/">Fedora</a>, <a href="http://www.centos.org/">CentOS</a>, <a href="http://www.ubuntu.com/">Ubuntu</a>, <a href="http://www.debian.org/">Debian</a>), maar m'n laptop is een <a href="http://www.apple.com/nl/macbook/">MacBook</a> met <a href="http://www.apple.com/nl/macosx/">Mac OS X</a> en m'n muziek komt een <a href="http://www.apple.com/nl/ipod/">iPod</a> als ik onderweg ben, of draadloos uit m'n stereo via een <a href="http://www.apple.com/nl/airportexpress/">Airport Express</a> als ik thuis ben. Ziet er goed, werkt gemakkelijk, geen gezeur.

Qua software is ook het meeste wat ik gebruik van Apple (<a href="http://www.apple.com/macosx/features/mail.html">Mail</a>, <a href="http://www.apple.com/nl/macosx/features/300.html#ical">iCal</a>, <a href="http://www.apple.com/nl/itunes/">iTunes</a>, <a href="http://www.apple.com/nl/ilife/garageband/">GarageBand</a>, <a href="http://www.apple.com/nl/ilife/iphoto/">iPhoto</a>). M'n browser is al sinds versie 6 die van <a href="http://www.opera.com/">Opera</a>, maar er is niet heel veel meer voor nodig om mij nog een keer op <a href="http://www.apple.com/nl/safari/">Safari</a> over te laten stappen.

M'n collectie gympies bestaat voor minstens de helft uit paren van <a href="http://www.puma.nl/">Puma</a> (<a href="http://images.google.com/images?q=puma+roma">Puma Roma</a> voor president!). De mooiste elektrische gitaar blijft toch de <a href="http://www.fender.com/products/search.php?section=guitars&cat=Stratocaster">Fender Stratocaster</a> en de <a href="https://en.wikipedia.org/wiki/Fender_Super_Reverb">Fender Super Reverb</a> (4x10" buizenversterker) van m'n vader is onovertroffen, maar dan houdt het eigenlijk wel weer op. Het merk van m'n cello weet ik niet eens.

(Via <a href="http://www.marcoraaphorst.nl/2008/04/11/merkvast/">Marco Raaphorst</a>)
