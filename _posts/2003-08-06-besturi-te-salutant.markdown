---
layout: post
title: Besturi te salutant
date: '2003-08-06 01:41:12 +0200'
mt_id: 504
categories:
- biton
---
Zoals je misschien weet bekleed ik volgend (academisch) jaar een plaats in het bestuur van studentengezelligheidsvereniging <a href="http://www.biton.nl/">B.I.T.O.N.</a> te Utrecht. Eind juli zijn we al met het binnenkort aftredende bestuur op 'kamp' geweest (we zaten in een schuur van een tante in Limburg) en de afgelopen vier dagen waren we gelegerd in Hattem, alwaar we het huis van een zekere vader bewoonden ten einde te vergaderen over ons 'beleid'.

En morgenochtend gaan we shoppen voor overhemden bij onze representatieve kostuums. En vesten. En stropdassen (of moet ik <i>dassen</i> zeggen?). Dan nog een bestuurslogo (laten) ontwerpen, bestuurskleding laten bedrukken en een bestuursbord knutselen. Verder wat tappen, rondleiden en draaien tijdens de <a href="http://www.introductie-utrecht.nl/">UIT</a> volgende week. Dan volgt de eerste introductie voor nieuwe leden (een tweede start half september onder ons bewind) en dan is het eigenlijk alweer ongeveer maandag 1 september 2003, de dag dat ons bestuur officieel de scepter zal gaan wapperen.

De moraal van het verhaal? Ik word een druk man. Voor als ik jullie nooit meer zie:

Zij die gaan besturen, groeten U.
