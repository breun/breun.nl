---
layout: post
title: ESN revisited
date: '2003-09-28 16:41:53 +0200'
mt_id: 518
categories:
- biton
---
Je gaat naar een constitutieborrel. Je feliciteert het bestuur met hun constitutie, je geeft ze een kadootje en je schrijft wat in het boek. Daarna is er wat te drinken. Je bestelt twee biertjes. Er komt een meisje naast je staan en ze bestelt ook.

<i>Geef jezelf een klap voor je kop #1</i>

"Hoi Nils."
Ehh...
"Eh, hallo. Ken ik jou?"
"Ik heb je hier begin dit jaar op een feestje gezien."
Grijze massa gaat van maal-knars-maal-knars.
"Oh...?"
"Verjaardag van Annemieke."
"Oh!"
Ja, dat kon eigenlijk ook niet anders.

<i>Geef jezelf een klap voor je kop #2</i>

"Ik ben Anne."
"Oh, ik herkende je niet in dat mantelpakje. Maar waar ben je dan van?"
"Heb je me niet net gefeliciteerd?"

Ja, juist. Goed gedaan, knul. Ze had even haar lint afgedaan.
