---
layout: post
title: Riverdistrict komt in actie
date: '2011-04-26 23:33:17 +0200'
mt_id: 949
categories:
- concerten
- muziek
---
In januari luisterde ik voor het eerst naar het album <a href="http://shop.riverdistrictmusic.com/album/portrait-of-portraits">Portrait of Portraits</a> van <a href="http://www.riverdistrictmusic.com/">Riverdistrict</a>. Die plaat bleek een solo-actie van ene Tim Nolet uit Utrecht (ja, Rivierenwijk, ja) en ik vond het een fijne plaat. Toen ik in februari zag dat Tim op zoek was naar bandleden heb ik mijn stoute schoenen aangetrokken en heb ik gesolliciteerd als gitarist. De volgende avond zaten we samen in Ledig Erf en aan het einde van de avond zat ik in de band, zonder dat hij me ooit een noot had horen spelen.

Ondertussen had hij ook al een bassist uit Rotterdam (die ik bleek te kennen, kleine wereld) en een gitarist/toetsenist uit Amsterdam op de kop getikt en konden de repetities beginnen. Ondertussen hebben we ook een drummer en op zondag 1 mei aanstaande hebben we ons eerste optreden. <a href="http://www.aestrid.com/">Aestrid</a> organiseert op die datum een speciaal optreden in een oude fabriek in Soest en maakt er meteen een hele dag van met andere artiesten en hapjes en drankjes. En Riverdistrict speelt er dus z'n eerste, akoestische show.

Dus, <a href="http://shop.riverdistrictmusic.com/album/portrait-of-portraits">download die plaat</a> (legaal, gratis, etc.) en <a href="http://www.facebook.com/event.php?eid=122003521210178">kom vooral langs</a> als je zondag tijd hebt! En mocht 1 mei niet uitkomen: we hebben al wat andere data in de pijplijn zitten en hopen ook binnenkort volledig versterkt uit te rukken.

<iframe style="position: relative; display: block; width: 300px; height: 430px" src="http://bandcamp.com/EmbeddedPlayer/v=2/album=2208739686/size=grande3/bgcol=FFFFFF/linkcol=4285BB/" allowtransparency="true" frameborder="0"><a href="http://shop.riverdistrictmusic.com/album/portrait-of-portraits">Portrait of Portraits by Riverdistrict</a></iframe>
