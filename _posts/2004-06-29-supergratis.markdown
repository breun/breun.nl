---
layout: post
title: Supergratis!
date: '2004-06-29 12:41:13 +0200'
mt_id: 610
categories:
- festivals
---
Het seizoen van de gratis muziek is weer aangebroken. Afgelopen zondag liep ik al even een uurtje in m'n eentje over het terrein van <a href="http://www.parkpop.nl/">Parkpop</a> en aanstaande zondag is het de beurt aan <a href="http://www.metropolisfestival.nl/">Metropolis</a>. Waar ik op Parkpop eigenlijk alleen even de zogenaamde festivalmarkt heb bekeken, zijn er op Metropolis toch wel een paar namen die ik wil zien: <a href="http://www.metropolisfestival.nl/2004/index.php?pid=bio&bid=51">Modest Mouse</a>, het Duitse <a href="http://www.metropolisfestival.nl/2004/index.php?pid=bio&bid=28">Seeed</a> (vorig jaar op <a href="http://www.hurricane.de/">Hurricane</a> gezien), <a href="">Nobody Beats The Drum</a> en met name <a href="http://www.metropolisfestival.nl/2004/index.php?pid=bio&bid=33">Mono</a> (de Japanse versie, onlangs in <a href="http://www.ekko.nl/">Ekko</a> gezien en dat was echt kippenvel).

Volgende week zondag is het dan tijd voor <a href="http://www.werfpop.nl/">Werfpop</a> in Leiden, onder andere met <a href="http://www.werfpop.nl/?read=act:32">OLaBOLA</a> en <a href="http://www.werfpop.nl/?read=act:38">The Bays</a>. Ondanks de naam wordt het festival al een paar jaar in het Leidsche Hout gehouden. Ik zou zelf nog steeds zo naar het Van Der Werf Park fietsen.

Als je 14 augustus niks te doen hebt, kun je nog naar <a href="http://www.waterpop.nl/">Waterpop</a> gaan. De programmering is nog niet rond, maar onder andere <a href="http://www.avodb.nl/index.php?id=17,0,0,1,0,0">Face Tomorrow</a> en <a href="http://www.avodb.nl/index.php?_mcv">Wealthy Beggar</a> zijn al geboekt. Deze twee bands kun je overigens aanstaande zaterdag ook al gaan bekijken op het vijf euro kostende <a href="http://www.dwergpop.nl/">Dwergpop</a> in Driebergen (helaas niet supergratis dus).

Ook op 14 augustus is het nieuwe festival <a href="http://www.debeschaving.nl/">deBeschaving</a>. Niet gratis (&euro; 17,50 en ik geloof dat ik ergens kortingsbonnen voor &euro; 5 heb gezien), maar wel in Leidsche Rijn (Utrecht dus officieel) en met onder andere <a href="http://www.debeschaving.nl/programma2004/bettieserveert.html">Bettie Serveert</a>, <a href="http://www.debeschaving.nl/programma2004/meindert.html">Meindert Talma</a>, <a href="http://www.debeschaving.nl/programma2004/mimezine.html">Mimezine</a>, <a href="http://www.debeschaving.nl/programma2004/mixmeesters.html">Gemene Mixmeesters</a> en speciale shows van <a href="http://www.debeschaving.nl/programma2004/spinvis.html">Spinvis</a> en <a href="http://www.debeschaving.nl/programma2004/eboman.html">Eboman</a>. Verder ook schrijvers, dichters, theater, etc. Ziet er leuk uit. Maar ja, ik kan natuurlijk weer niet.

Dan heb je nog <a href="http://www.appelpop.nl/">Appelpop</a>: 10 en 11 september in Tiel met Zuco 103, The Sheer, Rowwen H&egrave;ze, Wealthy Beggar, Skik, Racoon, Anouk, dat soort werk. En <a href="http://www.wantijpop.nl/">Wantijpop</a> hebben we allemaal gemist, dat was 12 juni al.
