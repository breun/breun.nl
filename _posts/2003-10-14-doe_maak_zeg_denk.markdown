---
layout: post
title: Doe maak zeg denk
date: '2003-10-14 17:27:23 +0200'
mt_id: 523
categories:
- muziek
---
Oh wat doet muziek me goed. De tweede introductie van <a href="http://www.biton.nl/">Biton</a> is afgelopen week afgelopen en er is eindelijk weer een beetje rust in de tent. Niet dat die introductie niet leuk was, maar de rust was wel even welkom. Zo kwam het dat ik vandaag zowaar tijd had om even de stad in te lopen en weer eens bij <a href="http://www.platomania.nl/">Plato</a> langs te gaan. Dear Catastrophe Waitress van <a href="http://www.belleandsebastian.co.uk/">Belle &amp; Sebastian</a> gehaald, alsmede Winter Hymn Country Hymn Secret Hymn van <a href="http://www.southern.com/southern/band/DOMAK/">Do Make Say Think</a>.

Verder ga ik aanstaande donderdag met <a href="http://www.pimrupert.nl/">Pim</a> naar de <a href="http://www.effenaar.nl/">Effenaar</a> om een concert van Do Make Say Think bij te wonen. Heb ze al eens gezien in <a href="http://www.paradiso.nl/">Paradiso</a> en dat was geniaal, dus ik heb er zin in. Plus dat ik nog nooit in de Effenaar ben geweest en al die poppodia wel een keertje wil zien (nog te gaan: <a href="http://www.waterfront.nl/">WaterFront</a>, <a href="http://www.doornroosje.nl/">Doornroosje</a>, ...). Als klap op de vuurpijl komt <a href="http://www.iamkloot.com/">I Am Kloot</a> 11 november in de <a href="http://www.ekko.nl/">Ekko</a> spelen en toevallig sta ik voor dat concert op de gastenlijst. Muziek is goed voor mij.
