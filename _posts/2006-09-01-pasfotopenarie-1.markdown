---
layout: post
title: Pasfotopenarie
date: '2006-09-01 15:29:48 +0200'
mt_id: 807
categories:
- sociaal
---
Gisteren ging ik een paspoort aanvragen. Ik had al gehoord dat 70% van de pasfoto's voor reisdocumenten momenteel geweigerd wordt (nieuwe regels) en dacht: "Dat laat ik mij niet gebeuren." Dus in plaats van met mijn oude pasfoto's naar Burgerzaken te stappen laat ik netjes even nieuwe maken. Bij een fotograaf. En natuurlijk even duidelijk gemaakt dat het voor een nieuw paspoort is.

Natuurlijk worden mijn foto's geweigerd. Mijn bril wierp een onnatuurlijke schaduw over mijn ogen. Dus teruggegaan naar de fotograaf en mijn geld terug gekregen. Nieuwe foto's maken begon ie niet aan, dan kon ik weer terugkomen. "Volkomen willekeur," aldus de beste man. Uiteindelijk toch maar voor de deur van Burgerzaken wat foto's laten maken bij de Fotomobiel (daar betaal je dan ook wel voor) en zo kostte het geheel nog net geen twee uur.

Nou nog zien dat ik met m'n nieuwe paspoort straks Amerika binnen kom...

<img src="http://www.foksuk.nl/imggif.php?i=/upload/d1241.gif" width=468" height="292" />
