---
layout: post
title: Backlights zijn ook maar mensen
date: '2007-05-07 12:26:50 +0200'
mt_id: 853
categories:
- tech
---
Afgelopen zaterdag klapte ik 's avonds mijn iBook open en... niks. Geen beeld. Helderheid geprobeerd op te krikken, maar nee. Nog steeds niks. Hoewel? Als ik heel goed keek zag ik heel erg vaag toch wel mijn desktop. Het lukte me om de computer netjes af te sluiten en opnieuw op te starten, maar ook dacht mocht niet baten. Mijn backlight is stuk.

Ik heb 'm gistermiddag naar A-Mac gebracht en ze gaan kijken wat de reparatie gaat behelzen (en kosten). Ik hoop dat het allemaal een beetje meevalt (kapot kabeltje?). Maar het lastigste is nog wel dat ik nu ineens m'n agenda niet echt meer bij de hand heb. Dus als je dit toevallig leest en bedenkt dat ik binnenkort een afspraak ofzo met je heb, mail me dan even. En dan kan ik nog niet garanderen dat ik het onthou...
