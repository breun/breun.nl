---
layout: post
title: Echte vakantie
date: '2004-07-01 13:45:55 +0200'
mt_id: 611
categories:
- dagboek
---
Voor het eerst in jaren ga ik op vakantie. Echte vakantie, een vakantie in het buitenland. Tien dagen naar Spanje met Patricia. Met een echte heen- en een echte terugreis.

Ik ben zo'n zeven jaar lang elk jaar twee weken wezen zeilen in de zomervakantie, ergens in Nederland. Meestal, en bij voorkeur, in Friesland. Ook herinner ik me nog wel dat ik drie opeenvolgende jaren met m'n familie naar Vlieland ben geweest. Weinig avontuurlijk qua afstand, maar ach, ik hoefde ook niet zo nodig veel verder.

Toen ik echt heel klein was zijn we wel naar Zuid-Frankrijk en Itali&euml; op vakantie geweest. In de vijfde klas naar Rome en Florence natuurlijk en na m'n eindexamen een weekje naar Londen.

Maar dit jaar ga ik &eacute;cht op vakantie. Wel jammer dat we gewoon euro's kunnen meenemen.
