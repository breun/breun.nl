---
layout: post
title: Close encounters
date: '2003-08-06 18:58:47 +0200'
mt_id: 505
categories:
- dagboek
---
Vandaag fietste ik over de Mariaplaats en wilde daar de stoep op om mijn tocht naar het Vredenburg met de fiets aan de hand te voet te vervolgen. Nou staat er in de bocht tussen de <a href="http://www.stairway.nl/">Stairway To Heaven</a> en de Jazz Alley een automatisch paaltje. Een paaltje dat moet voorkomen dat auto's zomaar het winkelgebied in rijden. Awel, ik rijd dus geheel volgens plan de stoep op.

Maar ineens komt dat paaltje omhoog!

Alsof het niks kost!

Zelfs de meest fantastische stuurkoning(in) had het niet kunnen redden: mijn trapper bleef hangen achter het paaltje en mijn fiets begon aan de mooiste salto die je maar kan indenken. Nou ok, misschien iets minder mooi. Maar toch zeker een soort van salto.

Aldus een mevrouw die vroeg of alles 't nog deed zouden die paaltjes verboden moeten worden. Volgens de man van de sportschoenenzaak zou hij dan de hele dag auto's op zijn stoep hebben. Uiteindelijk waren beiden het er wel over eens dat dat paaltje best even had mogen aankondigen dat het omhoog ging komen.

Maargoed. Ik leef nog.
