---
layout: post
title: Voorronde Het Vierkante Ei 2007
date: '2007-09-21 22:24:05 +0200'
mt_id: 874
categories:
- fotografie
---
M'n moeder heeft het er maar druk mee. Ze kreeg een digitale camera, begon te kieken en nam op mijn aandringen een <a href="http://www.flickr.com/photos/hannyb">account bij Flickr</a>. Ze werd gecontacteerd over gebruik van haar foto's voor flyers, boeken en internet MP3 releases en schopte het onlangs zelfs tot een prominente rol in een <a href="/2007/08/mn-moeder-op-bright.html">Bright Uitlegparty</a>.

En nou is ze ineens geselecteerd voor de voorronde van <a href="http://www.vierkanteei.nl/">Het Vierkante Ei</a> 2007, de Volkskrant Beeldende Kunstprijs voor amateur-kunstenaars. Ze had naar eigen zeggen 'in een onbewaakt moment' een foto ingestuurd. Zaterdag 29 september wordt ze verwacht in de <a href="http://www.kunsthal.nl/">Kunsthal</a> in Rotterdam. Over hoe het allemaal verder gaat krijgt ze nog post. Het gaat om de volgende foto (toevalligerwijs (?) ook genomen in de Kunsthal in Rotterdam):

<a href="http://www.flickr.com/photos/hannyb/110379139/"><img src="http://farm1.static.flickr.com/49/110379139_5e0ee903ab_d.jpg" /></a>

Deze foto werd ook al eerder eens gebruikt in een brochure:

<a href="http://www.flickr.com/photos/hannyb/140944686/"><img src="http://farm1.static.flickr.com/50/140944686_990a905e60_d.jpg" /></a>
