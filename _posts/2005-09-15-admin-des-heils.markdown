---
layout: post
title: Admin des Heils
date: '2005-09-15 15:23:24 +0200'
mt_id: 720
categories:
- tech
- humor
---
Ok, ik ben handig met computers. Dus ben ik admin van de computer van mijn ouders, logisch. En m'n tante vraagt op de verjaardag van m'n nichtje dan natuurlijk ook of ik even naar haar computer kan kijken. Ik zit zelfs vrijwillig in de computercommissie van mijn studentenvereniging. En bij <a href="http://www.lemonbit.nl/">Lemonbit Internet</a> doe ik ook al systeembeheerwerkzaamheden.

Maar vandaag had ik wel een heel bijzondere klant. Bij <a href="http://www.livejournal.com/users/nieske/">Nieske</a> op de hoek zit een winkeltje waar blijkbaar een onbeveiligd wireless access point staat, want ik kan bij haar thuis altijd lekker gratis draadloos internetten. Vandaag werkt het echter alleen ineens niet meer! Mijn iBook had wel een prima verbinding met de Linksys WRT54G van het winkeltje, maar ik kon geen website bezoeken. Gelukkig was de Linksys niet alleen niet beveiligd, maar gewoon helemaal nog volgens de standaardinstellingen ingesteld. Met user admin, password admin even ingelogd en de DNS serveradressen juist ingevoerd en tadaa: ik kon weer internetten.

Graag gedaan, onbekende klant!
