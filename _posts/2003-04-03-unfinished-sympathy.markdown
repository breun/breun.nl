---
layout: post
title: Unfinished sympathy
date: '2003-04-03 01:48:38 +0200'
mt_id: 458
categories:
- muziek
---
Vanavond was ik weer bij Jan om te 'grooven' (onze benaming voor prutsen met audio-programma's en instrumenten met als doel: liedjes op nemen onder de naam <a href="http://www.controllerboy.com/3ft/">Three Feet Superstar</a>). We hebben een tweede luisterbare versie van ons laatste nummer, Sweet Song Slightly Mellow, geproduceerd. Er was nog net genoeg tijd om een mp3tje ervan op een cd-rw te fikken, voor ik weer de vaste woensdagavond route aflegde: bus 15, die altijd te vroeg komt, stoptrein naar Utrecht (deze keer inclusief fik op het perron) en nog net genoeg tijd op Utrecht CS om de laatste rit van lijn 12 mee te maken.

Op <a href="http://www.ateaseweb.com/news/index.php">ateaseweb.com</a> lees ik dat de mp3s van Radiohead's Hail To The Thief volgens berichten van leden van band gemaakt zijn van een gestolen ongemixte versie. Een collector's item dus? Misschien moeten Jan en ik onze nieuwe ongemixte demo ook maar gaan <i>leaken</i> dan? Of laten stelen...

Verder lees ik dat de offici&euml;le promo's van Hail To The Thief wel dinsdag op de post zijn gegaan naar journalisten. Helaas kan ik van Three Feet Superstar nog niet zulk nieuws melden. Maar vanavond was weer een stapje in de goede richting. Misschien post ik binnenkort een mp3tje.
