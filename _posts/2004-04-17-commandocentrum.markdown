---
layout: post
title: Commandocentrum
date: '2004-04-17 04:22:30 +0200'
mt_id: 590
categories:
- computers
---
Kofta bij <a href="http://www.pimrupert.nl/">Pim</a> vanavond. Op de Oudwijkerdwarsstraat zie ik een berg bende met onder andere een monitor. Na het eten gaan we toch nog even kijken, er stond immers ook een bankje. We tillen de bank bij Pim naar binnen, de monitor was al weg. Daarna weer terug naar de berg met bende om onze fietsen op te halen. Op de Burgemeester Reigerstraat stuiten we echter op nog een berg bende. Met onder andere twee monitoren. We nemen een prinsessenkoffertje en een grote zware Brand-asbak mee als kadootje voor Freya.

Later op <a href="http://www.biton.nl/">Biton</a> hoort <a href="http://www.livejournal.com/users/zentair/">Ronald</a> van de monitoren en ik ga met hem kijken. We slepen ze mee naar Biton en testen ze op zolder. De een blijkt het te doen, de ander niet.

Zojuist heb ik mijn kamer opnieuw ingericht en er staan nu twee monitoren op mijn bureau. Net een commandocentrum. Straks heb ik ook een aparte monitor voor m'n instant messenger-vensters. Of voor m'n <a href="http://www.gimp.org/">Gimp</a> gereedschapsventertjes. Je schijnt er niet meer bij te horen als je dat niet hebt, zo'n extra scherm.

Dus: heeft iemand nog een PCI-videokaartje over om mijn nieuwe oude Compaq monitor mee aan te sturen? Ik heb nog wel een Diamond Viper V550 16 MB AGP (nVidia TNT) kaart te ruil eventueel.
