---
layout: post
title: Ein oven
date: '2003-10-17 05:08:10 +0200'
mt_id: 525
categories:
- concerten
---
Vanavond met <a href="http://www.pimrupert.nl/">Pim</a> en Chris naar <a href="http://www.southern.com/southern/band/DOMAK/">Do Make Say Think</a> in de <a href="http://www.effenaar.nl/">Effenaar</a> geweest. Ik dacht dat er geen voorprogramma was, maar dat was er toch wel: <a href="http://www.bergsansnipple.com/">Berg Sans Nipple</a> (zie ook <a href="http://www.prohibitedrecords.com/html/berg.html">de Prohibited Records pagina</a>). Later vertelde de bassist van Do Make Say Think dat er pas een berg apparatuur van Berg Sans Nipple gejat was uit een busje, maar ze hadden nog steeds een hele berg apparatuur bij zich en ze toverden er hele fijne muziek uit. Die cd van Berg Sans Nipple, "Form of...", ga ik nog wel kopen. Als ik weer geld heb.

Vanavond gaf ik echter mijn geld uit aan een tof en hip t-shirt van Do Make Say Think. Oh, en dan denk je een keer naar de middle of nowhere te gaan, kom je alsnog allemaal bekenden van <a href="http://www.biton.nl/">Biton</a> tegen (Maal, Maarten, ...). Awel, het was goed. Alleen een beetje balen dat we de toegift misten, omdat we de laatste trein naar Utrecht (23:38!) moesten halen.

Op het station van Eindhoven staat Ein oven.
