---
layout: post
title: Life, the Universe, 13 & God and Everything
date: '2005-08-08 00:44:31 +0200'
mt_id: 706
categories:
- dagboek
---
Woensdag was ik op het strand met <a href="http://www.eendikkemevrouw.nl/">Marijke</a>. Het regende, Marijke ging twee keer zwemmen en we aten patat. Donderdag kwam Lars langs; we keken <a href="http://www.imdb.com/title/tt0275491/">een film met Spaanse travestiet-homo's en koorknaapjes</a> en we aten van de Indonees. Vrijdag ging ik naar <a href="http://www.pimrupert.nl/">Pim</a> en we aten meloen en rode besjes en ananasijs met stukjes chocola en bitterkoekjesijs en kiwi's. Broodjes knakworst met ketchup en mayo toe. Zaterdag ging ik shoppen met <a href="http://blog.lukasvermeer.com/">Lukas</a> en kocht ik het album 13 & God van <a href="http://www.alientransistor.de/alien-artists/alien-artists-13&God.html">13 & God</a>, omdat ze bij de plato Seven Swans van Sufjan Stevens niet hadden. En we aten gewokte knip-kip. Vandaag ging ik naar mijn ouders en aten we hetzelfde als de vorige keer. En ik ging naar de bioscoop met mijn moeder: <a href="http://www.imdb.com/title/tt0371724/">The Hitchhikers's Guide to the Galaxy</a>, die tegen mijn verwachting in toch eigenlijk best wel supertof verfilmd is (Bombastische versie van 'Journey of the Sorcerer' aan het begin! Mos Def als Ford Prefect! Easteregg aan het eind van de film wanneer iedereen al weg is! Etc.!) Hoezee voor dat alles!

Maar voor de aankomende week is mijn agenda leeg. En dat is niet echt knus natuurlijk. Iemand ideetjes? Ergens nog een lanparty?
