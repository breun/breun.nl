---
layout: post
title: Over en UIT
date: '2003-08-15 15:03:10 +0200'
mt_id: 507
categories:
- biton
---
Maandag stond er rond kwart over tien een meisje op de stoep. Ze kwam deze week bij me logeren. Daarna met Floor naar de opening van de <a href="http://www.introductie-utrecht.nl/">UIT</a> met onze VIP-bandjes. We waren ongeveer 40 minuten te laat, maar we werden als ware celebrities naar onze plaatsen op de eerste rij geleid. Wat een grap.

<img src="{{ site.url }}/images/uit2003-1.jpg" style="width:410px;height:308px;" alt="Floor en breun met VIP-bandjes" />

's Avonds <a href="http://www.livejournal.com/users/nieske/">Nieske</a> geholpen met draaien op <a href="http://www.biton.nl/">Biton</a>, hoewel ik eigenlijk pas voor dinsdag stond ingepland. Maar dat werd me, ondanks het feit dat er maandag geen aankomende eerstejaars naar binnen mochten op last van de universiteit, zeker wel een retepuike party.

Dinsdag om 10:00 stond ik alweer fris en fruitig op de Uithof om <a href="http://www.livejournal.com/users/lukazz/">Lukas</a> een beetje te ondersteunen bij het draaien van de plaatjes. 's Avonds met <a href="http://magazine.zomp.nl/get.php?userid=5">Jacco</a> de cd-spelers op Biton bestierd. Wederom een party van het retepuike kaliber.

<img src="{{ site.url }}/images/uit2003-2.jpg" style="width:410px;height:308px;" alt="The Itchie & Scratchie Show!" />

Woensdag stond ik al om 12:00 te tappen in de Bavaria-kar bij Biton voor de deur. Niet dat er op dat moment al echte mensen wakker zijn die iets willen drinken. Alleen twee tandloze park-alcoholisten die we na vier biertjes toch maar hebben verteld dat ze misschien een beetje hard aan het tanken waren, zo op de vroege ochtend. Vervolgens van 14:00 tot 18:00 rondleidingen gegeven. 's Avonds speelde band er echt een geweldige band op ons podiumpje. Hele zaal vol dansende mensen. Wauwie. En buiten vuurspuwers. Lauw.

Donderdag stond ik weer om 12:00 geprogrammeerd en wel voor nogmaals vier uur gevuld met mijn geweldige rondleidingen. Toen even boontjes gedopt, tomaten en kaas geblokt voor het avondeten en van 18:00 tot 21:00 lekker binnen achter de bar gestaan (meer gezeten) met een fijne bluesband op het podium.

Daarna de gratis fusten en de karaoke maar even gelaten voor wat ze zouden worden en met Floor d'r broertje en z'n UIT-collegae naar <a href="http://www.tivoli.nl/">Tivoli</a> gegaan om te kijken of daar nog wat te beleven was. Op een coverband en de zanger van Di-rect na was er eigenlijk niets, behalve dat de heren de rest van hun mentorgroepje terugvonden en er toen achter kwamen dat ze nog een geruime hoeveelheid munten voor de Woolloomooloo hadden (mooi <a href="http://www.jacknouws.nl/fictie/Traj03Woo.html">stukje</a> heeft Jack Nouws over de Woo geschreven).

Tot onze verbazing was het daar eigenlijk gewoon leeg. En de dj was echt uitzonderlijk slecht. Niet alleen qua muziekkeuze (tja, het blijft de Woo), maar ook gewoon nummers na een minuut bot afkappen enzo. Eigenlijk wilde een paar van ons weer redelijk snel weg, maar ik geloof dat het echt serieus een uur of twee heeft geduurd voordat iedereen een beetje compleet was. Nou was er ook iemand op de wc in slaap gevallen, dus dat kan er iets mee te maken hebben gehad.

Awel, daarna met een club naar Biton vertrokken en alles kwam weer goed. Fijn gedanst, lekker gezellig, lekker om 5:00 naar huis. En vandaag weer lekker om 11:00 wakker, want m'n slapie ging naar huis. Maar ze wordt mooi wel lid bij Biton.

Hatsa. Dat was mijn vijfde UIT. Tot volgend jaar.

<small>Originele foto's (640x480) zijn te vinden op <a href="http://www.biton.nl/foto">http://www.biton.nl/foto</a></small>
