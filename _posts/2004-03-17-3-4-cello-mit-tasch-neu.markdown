---
layout: post
title: '3/4 Cello mit Tasch #NEU#!'
date: '2004-03-17 01:36:59 +0100'
mt_id: 577
categories:
- muziek
---
Ineens kreeg ik weer de geest. Het was afgelopen jaar tegen mijn verjaardag dat ik dacht: "Ik wil een cello kopen!" Gewoon meteen zo'n ding kopen. Ik wist dat ik voorlopig geen tijd zou hebben voor lessen, maar als je eenmaal zo'n ding hebt staan, dan zou ik er vanzelf wel op gaan spelen. En lessen kan altijd nog, toch?

Maarja, zo'n ding kost toch een lieve duit. En waar haal je zo'n ding vandaan? Dus de goedgevulde envelop waarin ik mijn verjaardagsgeld bewaarde lag daar maar en werd zelfs af en toe geplunderd als mijn bankrekening weer eens niet mee wilde werken. Maar ineens kreeg ik dit weekend dus weer de geest. Een cello, ik wil een cello! Een bezoekje aan <a href="http://www.ebay.nl/">eBay</a> leerde dat ongeveer alle celli (of mag ik cello's zeggen?) uit Duitsland komen. Ik ben zondag gaan bieden op een cello die toen op een eurootje of 30 stond en nog ruim een dag te gaan had op eBay. Het werd heel spannend, maar ik werd in de laatste 15 seconden nog net 1 euro overboden. Jammer, maar helaas.

Ik liet het er echter niet bij zitten en deed meteen een bod op <a href="http://cgi.ebay.de/ws/eBayISAPI.dll?ViewItem&item=3710243974&ssPageName=ADME:B:EOAB:NL:6">nog een 3/4 cello</a>. Ik ben er niet eens het laatste half uur bijgeweest om nog te bieden, ik zou wel zien. En wat denk je? Jaja, ich habe ein Cello gekauft! Voor 199 euro (het minimum waarvoor 'ie eruit ging) en nog zo'n 50 euro verzendkosten staat 'ie straks bij mij thuis. Woohoo!
