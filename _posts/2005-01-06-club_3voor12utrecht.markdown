---
layout: post
title: Club 3VOOR12/Utrecht
date: '2005-01-06 14:56:57 +0100'
mt_id: 649
categories:
- 3voor12utrecht
---
In navolging van <a href="http://www.jaapboots.nl/">Jaap Boots</a> onvolprezen en gratis toegankelijke <a href="http://3voor12.vpro.nl/club3voor12">Club 3VOOR12</a> (voorheen Club Lek), wekelijks in <a href="http://www.desmet.tv/">Desmet Studios</a> in Amsterdam, komt <a href="http://3voor12.vpro.nl/Utrecht">3VOOR12/Utrecht</a> nu met <em>Club 3VOOR12/Utrecht</em>!

Niet wekelijks, maar wel maandelijks.
Geen Jaap Boots, maar wel... iemand anders.
Geen Desmet Studios, maar wel <a href="http://www.dbstudio.nl/">dB's</a>.

Er zullen Utrechtse bands optreden en er zullen ook opnames gemaakt worden, waarbij ondergetekende misschien wel gaat helpen. Andere medewerkers van 3VOOR12/Utrecht zullen stoelen en krukken slepen, kaarsjes aansteken, bier halen, etc. De premiere zal plaatsvinden op 27 januari en de tweede editie staat al gepland voor 24 februari. Meer informatie over optredende artiesten en presentatoren volgt...

Hou je agenda er nog even bij: vrijdag 18 maart viert 3VOOR12/Utrecht haar eerste verjaardag in <a href="http://www.tivoli.nl/">Tivoli De Helling</a>. Het programma is nog niet helemaal rond, maar zal zeker bol staan van een selectie van de beste acts die Utrecht te bieden heeft.
