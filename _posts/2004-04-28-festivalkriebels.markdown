---
layout: post
title: Festivalkriebels
date: '2004-04-28 00:05:29 +0200'
mt_id: 594
categories:
- festivals
---
Vroeger ging ik naar <a href="http://www.lowlands.nl/">Lowlands</a>. Iedereen ging naar Lowlands. Lowlands is namelijk veel toffer dan <a href="http://www.pinkpop.nl/">Pinkpop</a>. Dat is ook zo. Maar er is meer te koop in de wereld.

Ooit was ik op <a href="http://www.haldern-pop.de/">Haldern Pop</a>. Augustus 2002 om precies te zijn. Haldern is een klein plaatje in Duitsland en het was redelijk geweldig. Een klein festivalletje, twee dagen, kostte geen drol en toch geweldige dingen gezien (o.a. <a href="http://www.saybia.com/">Saybia</a>, <a href="http://www.supergrass.com/">Supergrass</a>, <a href="http://www.zitaswoon.com/">Zita Swoon</a>, <a href="http://www.belleandsebastian.co.uk/">Belle &amp; Sebastian</a>, <a href="http://www.notwist.com/">The Notwist</a>...). Een festival waar je nog echt het idee hebt dat je bij iets bijzonders aanwezig bent. Waar je je tent mag neerzetten waar je wil. En dat je auto er gewoon naast mag staan. Als je na het festival vroeg naar huis moet, zou het kunnen dat je er niet uitkomt vanwege de chaotische opstelling, maar enige vorm van charme heeft het zeker.

Een jaar later, juni 2003 om precies te zijn, vertrok ik wederom naar Duitsland voor een festival. <a href="http://www.hurricane.de/">Hurricane</a> zou daar plaatsvinden en voor minder dan de prijs van een Lowlands-ticket zagen we daar in drie dagen wederom geweldige dingen (o.a. <a href="http://www.astralwerks.com/royksopp/">R&ouml;yksopp</a>, <a href="http://www.bethgibbons.com/">Beth Gibbons &amp; Rustin' Man</a>, <a href="http://www.sigur-ros.com/">Sigur R&oacute;s</a>, <a href="http://www.grandaddylandscape.com/">Grandaddy</a>, <a href="http://www.bjork.com/">Bj&ouml;rk</a>, <a href="http://www.massiveattack.co.uk/">Massive Attack</a>, <a href="http://www.underworld-jbo.com/">Underworld</a> en <a href="http://www.radiohead.com/">Radiohead</a>). Maar niet alleen de toegangsprijs leek meer op die van Lowlands dan die van Haldern Pop, ook het geheel. Hier kon je absoluut niet je auto naast je tent parkeren bijvoorbeeld.

Nu is het eind april en het begint weer te kriebelen. Festivals zijn zo tof! Ik weet echter ook dat ik amper vakantie ga hebben dit jaar en dus zal ik zorgvuldig moeten selecteren. Haldern Pop is dit jaar op 6 en 7 augustus. Ik zou het even na moeten zoeken, maar misschien kan ik dan wel! Momenteel staat al op de site te lezen dat <a href="http://www.deus.be/">dEUS</a> ("exklusiv f&uuml;r Deutschland!") komt spelen en die wil ik eigenlijk wel weer een keer live zien (ik had ooit kaartjes, maar kreeg toen een ingeklapte long en toen ging dEUS ineens een jaartje pauze houden).

Zoals <a href="http://www.pimrupert.nl/item/festivals">Pim al meldde</a> is echter het Hurricane Festival dit jaar ook zeker niet zomaar aan de kant te schuiven. <a href="http://www.astralwerks.com/air/">Air</a>, <a href="http://www.mogwai.co.uk/">Mogwai</a>, <a href="http://www.wilcoworld.net/">Wilco</a>, <a href="http://www.iamkloot.com/">I Am Kloot</a>, <a href="http://www.pixies4ad.com/">The Pixies</a>, <a href="http://www.thecure.com/">The Cure</a>... Maar helaas wel v&oacute;&oacute;r en niet &iacute;n m'n vakantie.

Ach, ik zal er nog eens over nadenken. En wat sparen misschien. Ik zie dat <a href="http://www.thechemicalbrothers.com/">The Chemical Brothers</a> dit jaar weer eens op Lowlands komen. Tsja, die waren er ook toen ik er enkele jaren geleden was. En <a href="http://www.faithless.co.uk/">Faithless</a> hebben ze ook maar weer eens uit de kast getrokken zie ik. Beuh, nee, dank u. Iemand anders al festivalplannen voor dit jaar?
