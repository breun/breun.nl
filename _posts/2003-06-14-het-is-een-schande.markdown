---
layout: post
title: Het is een schande!
date: '2003-06-14 16:10:39 +0200'
mt_id: 482
categories:
- feestjes
---
Ik heb me gisteren schandalig gedragen. Ik was met Annemieke op een huisverwarmingsfeestje en we hadden chips en wijn meegenomen. Maar dat hadden andere mensen ook gedaan en er was ook nog het een en ander 'van het huis'. Ik heb gezellig in een hoek van de zolder op een poef gezeten en een beetje zitten praten. Toastje, kipnuggetje en af en toe een wit wijntje ("Deze wit wijn blijf lang op die palet rollen" ofzo).

Helaas bleken die wijntjes, toen ik uiteindelijk naar huis ging, toch samen een heel groot wijntje gevormd te hebben. Gelukkig fietsten <a href="http://www.livejournal.com/users/nieske/">Nieske</a> en Annemieke naast elkaar en kon ik lekker achteraan zwabberen.

Maar vanaf dan is alles een wazige geheugenvlek. Ik hing boven de wasbak, boven de slabak en ik heb een matras omgedraaid. En nog wat gekke dingen. Het hele verhaal hoorde ik pas vanochtend (er ontbraken bij mij wat puzzelstukjes) en nou schaam ik me diep. Dat een wijze jongeman van mijn leeftijd nog zo dronken kan worden. Het is een schande!
