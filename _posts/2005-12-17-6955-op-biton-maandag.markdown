---
layout: post
title: 6955 op Biton maandag!
date: '2005-12-17 15:10:20 +0100'
mt_id: 745
categories:
- muziek
---
Ik was afgelopen week op het Impakt Festival om <a href="/2005/12/impakt-festival.html">verslag te doen voor 3VOOR12/Utrecht</a>. Omdat ik las 6955 (echte naam Jason DeGroot, Canadees woonachtig in Tokyo) tot 20 december in Nederland was en <a href="http://www.robotandproud.com/6955/EPK/">graag nog wat optredens zou doen</a> heb ik hem benaderd en op zeer korte termijn nog weten te regelen dat hij maandag op <a href="http://www.biton.nl/">Biton</a> komt optreden!

6955 was enkele jaren geleden de eerste Gameboy-muziek artiest. Hij gebruikte de DJ Mode van een Gameboy Pocket Camera en diverse filters en effecten om muziek mee te maken. Op Biton zal hij waarschijnlijk komen optreden met zijn nieuwste project: acht Famicom spelcomputers (Famicom is de Japanse versie van de eerste Nintendo spelcomputer (NES)) en nog een hele batterij apparatuur. En dat klinkt niet alleen heel bijzonder, dat is ook nog eens leuk om naar te kijken (en natuurlijk ook zeer n3rd-verantwoord met al die spelcomputers).

Het optreden zal hopelijk rond een uur of 23:00 aanvangen, tenzij de ALV dan natuurlijk nog niet afgelopen is (niet te lang ouwehoeren allemaal, dan kan het misschien nog goed komen). Kom dus gewoon naar de ALV en blijf daarna even hangen of zorg anders in ieder geval dat je er om 23:00 bent!
