---
layout: post
title: Geheime aanbidding
date: '2004-05-11 17:30:25 +0200'
mt_id: 599
categories:
- dagboek
---
Ik heb me naar aanleiding van <a href="http://www.hannawillemijn.nl/archives/000053.html">een post van Hanna</a> een tijdje geleden bij <a href="http://www.schoolbank.nl/">SchoolBANK</a> ("Bij SchoolBANK kun je je oude vrienden, vriendinnen en schoolliefdes weer terug vinden, en je kunt zien wat er van ze is geworden") ingeschreven. En wat vind ik vandaag in mijn inbox?

<i>Beste Nils Breunese,

Je hebt een geheime aanbidder uit het verleden! Maar wie?
Misschien een oudklasgenoot, misschien iemand anders...

Jouw aanbidder is een lid van SchoolBANK, dat staat vast. Blijkbaar durven ze (nog) niet direct contact met jou op te nemen.

Wil je weten wie het kan zijn, kijk dan snel op SchoolBANK.nl
of je ook jouw oude vlammen ziet. Als je denkt dat je weet wie het is, klik op het hartje bij haar of zijn gegevens en ... zoef!

Als je goed raadt wie het is, ontvangen jullie allebei 'The Email Of Love' van SchoolBANK met onze beste wensen!

SchoolBANK.nl</i>

The Email Of Love? Ik vind het hele idee wel grappig (wie zou het zijn?), maar <i>The Email Of Love</i>? Ik weet niet of ik daar wel klaar voor ben. Vooral deze passage: "Blijkbaar durven ze (nog) niet direct (...)" <i>Ze</i>? Help, hoeveel geheime aanbidders zou ik wel niet hebben?
