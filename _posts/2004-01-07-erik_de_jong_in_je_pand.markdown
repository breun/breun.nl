---
layout: post
title: Erik de Jong in je pand
date: '2004-01-07 01:43:05 +0100'
mt_id: 552
categories:
- biton
---
Maandag was het eindelijk zover. <a href="/2003/12/spinvis-op-bito.html">Eerder</a> meldde ik al dat <a href="http://www.spinvis.nl/">Spinvis</a> op <a href="http://www.biton.nl/">Biton</a> een akoestisch optreden zou komen geven. Helaas ging dat toen niet door vanwege het ongeluk dat de band in Belgi&euml; had (met de bus over de kop), maar hij zou alsnog komen!

Eerst was er sprake van dat Erik de Jong in z'n eentje een soort literaire avond zou doen. Beetje teksten voordragen enzo. Dat vond ie bij nader inzien toch niet zo'n goed idee, dus zou ik gewoon wat liedjes komen spelen. Met z'n toetsenist. Daar kwam nog later nog z'n bassist bij en uiteindelijk was Jeroen Kleijn er ook met z'n drumstel! Baloe had een winkelwagentje met apparatuur meegenomen, discoboxen als PA, barboxen als monitors en gaan met die banaan! Wat nou akoestisch?!

We hadden als bestuur al wel bedacht dat het misschien druk zou kunnen worden, dus we hadden rondgebazuind dat iedereen maximaal twee intro's mocht meenemen die avond, in plaats van de gewoonlijke vier. We hebben helaas desondanks op een gegeven moment mensen toegang moeten weigeren (ook leden), omdat er zo'n 150 man in pand aanwezig was. E&eacute;n erin, &eacute;&eacute;n eruit dus. Al om kwart voor acht stond er een groep mensen voor de deur, terwijl we pas om half negen open zouden gaan. Spinvis was nog bezig met de soundcheck en we hebben ze dus echt buiten in de kou laten staan. Net echt...

Nou, 't was me wat hoor. Het ene moment sta ik nog iets te doen achter de bar, het andere moment staat ineens De Man Achter Spinvis in je soci&euml;teit z'n gitaar te stemmen. Het voorprogramma, Soep &amp; Espresso, was leuk. Vooral de cover van de Dommel theme song. Maar iedereen was natuurlijk vooral gekomen om Spinvis te zien. Het was echt een groot succes. Op een gegeven moment stonden mensen te springen, er werd meegezongen en de Spinvissen hadden het naar hun zin. Gerucht gaat zelfs dat de beste man volgend jaar graag weer zou willen komen spelen. Hoe koel is dat?

Foto's, film, interviews, ik weet niet wat er nog van komt, maar het was geweldig. Eerst wordt Biton <a href="http://www.studenten.net/content/artikel.asp?mte_id=1&cge_id=24&akl_id=2377">Studentenvereniging van het Jaar</a> en dan komt Spinvis ook nog spelen. Het is nu al een topjaar, dat bestuursjaar van mij. Woehoe!
