---
layout: post
title: Windows Vista onder VMware Fusion
date: '2008-01-11 17:26:23 +0100'
mt_id: 883
categories:
- tech
---
Ik gebruik al bijna drie jaar een laptop als 'hoofdcomputer'. Ik heb nog wel zo'n grote kast met een toetsenbord, een muis en een diepe monitor, maar eigenlijk kan ik die ruimte wel beter gebruiken. Ik heb 'm tot nu toe altijd nog bewaard omdat ik er <a href="http://www.microsoft.com/netherlands/windowsxp/">Windows XP</a> en <a href="http://www.fedoraproject.org/">Fedora</a> op had staan en toch ook wel op de hoogte wil blijven van wat er buiten <a href="http://www.apple.com/nl/macosx/">Mac OS X</a> gebeurt en mogelijk is.

Gisteren heb ik eindelijk eens de stap genomen en heb ik <a href="http://www.vmware.com/mac">VMware Fusion</a> op m'n <a href="http://www.apple.com/nl/macbook/">MacBook</a> geïnstalleerd. Ik wilde <a href="http://www.microsoft.com/netherlands/windows/products/windowsvista/default.mspx">Windows Vista</a> x64 installeren (zolang ik nog studeer kan ik gratis een licentie krijgen via het <a href="http://msdn.microsoft.com/academic/">MSDN-AA programma</a> bij Informatica) en ik las dat je qua performance voor Vista beter VMware Fusion kunt hebben (en voor Windows XP beter <a href="http://www.parallels.com/en/products/desktop/">Parallels Desktop</a>). Het installeren van zowel VMware Fusion als Vista ging redelijk vlot. Ik had voordat ik de VMware Tools onder de virtuele Windows had geïnstalleerd alleen nog het vreemde probleem dat mijn toetsenbord onder Windows niet werkte zolang de <a href="http://www.last.fm/download?showplatform=Mac">Last.fm applicatie</a> draaide (?!).

<img src="/images/Windows_Vista_installatie_onder_VMware_Fusion.png" width="401" height="351" alt="Windows Vista installatie onder VMware Fusion" />

Nou nog even Fedora in een virtuele machine installeren en dan kan ik m'n oude bak eindelijk de deur uit doen. (Misschien krijg ik er zelfs nog wat voor.)
