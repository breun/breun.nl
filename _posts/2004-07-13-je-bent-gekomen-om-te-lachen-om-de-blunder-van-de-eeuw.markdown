---
layout: post
title: Je bent gekomen om te lachen om de blunder van de eeuw
date: '2004-07-13 12:20:25 +0200'
mt_id: 615
categories:
- dagboek
---
Ik loop al twee weken rond van: "Joepie, zaterdag de zeventiende ga ik <a href="/2004/07/echte-vakantie.html">echt op vakantie</a>!" Nu dacht ik gisteren: "Hmm, vreemd, al het geld is overgemaakt en we vertrekken zaterdag, waarom heb ik nog geen reispapieren? Ik weet nog niet eens hoe laat we vertrekken."

Dus ik een mailtje gestuurd dat we zaterdag vertrekken en nog geen informatie hebben ontvangen. Of dat nog op tijd aankomt. Kreeg vanochtend een antwoord: zodra de betaling binnen is worden de papier verstuurd.

Blijkbaar had Susan van de reisorganisatie ook niet al te best naar mijn vraag gekeken, want wat ontdekte ik net?

AAAARGGGHH...

Dat krijg je dus met die numerieke datumnotatie. Patricia en ik hadden de hele nacht allerlei reissites afgespeurd naar de beste aanbiedingen met de leukste bestemmingen. Zorgvuldig elke reis bekeken: vertrekken we dan niet te vroeg (ik moet wel twee weken kunnen klussen op Biton) en zijn we dan wel op tijd terug (28 juli is alweer de eerste bestuursvergadering en is de vakantie voor het bestuur alweer afgelopen)? Ja, deze aanbieding was echt helemaal wat we zochten: 17 juli vertrekken en 26 juli terug.

Maar 17-09-2004 is helemaal niet 17 juli. En daar wordt ik nou ineens best wel verdrietig/boos van. Ja, lach maar. De blunder van de eeuw. Alsnog niet op vakantie...
