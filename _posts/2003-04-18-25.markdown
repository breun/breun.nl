---
layout: post
title: '2,5'
date: '2003-04-18 12:56:44 +0200'
mt_id: 464
categories:
- dagboek
---
Nee, dit stukje slaat niet op een nieuw zomers biertje met limonade smaak in een flesje met een lange nek. Twee-komma-vijf is het aantal jaren dat ik en Annemieke sinds afgelopen maandag 'samen zijn'. En dat is best iets waar we trots op mogen wezen, dacht ik zo.

Omdat we eigenlijk eergisteren pas tijd hadden om het te vieren, hebben we het eergisteren maar gevierd. De zonnegod was ons zeer goed gezind: eerst naar Amsterdam (Waterlooplein, Bijenkorf, etc.), daarna Scheveningen (strand) en toen Den Haag (<a href="http://home.residentie.net/~schram-12/cling.htm">Clingendael</a>). Tot slot natuurlijk terug naar Utrecht. 's Avonds heel onsjiek (maar w&eacute;l lekker) <a href="http://www.jolide.nl/">gegeten</a>, wijn gedronken, ...

Felicitaties kun je hieronder bij de reacties voegen. Maar als we geen felicitaties ontvangen, dan is dat ook niet erg, want zoals je op deze foto kunt zien: ik en Annemieke kunnen de hele wereld aan!

<img title="Nils en Annemieke" alt="Foto van Nils en Annemieke" src="http://www.breun.nl/images/20010831breunenanne.jpg">
[31 augustus 2001: ik en Annemieke bij Flower in de keuken.]
