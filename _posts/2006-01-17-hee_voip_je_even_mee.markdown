---
layout: post
title: Hee, voip je even mee?
date: '2006-01-17 19:26:21 +0100'
mt_id: 755
categories:
- tech
---
In <a href="http://www.pimrupert.nl/blog/2005/12/31/xs4all-aan-de-voip/">navolging van Pim</a> heb Ik vanavond toch maar eens zo'n <a href="http://www.xs4all.nl/allediensten/voip/">gratis VoIP-nummer bij XS4ALL aangevraagd</a>. XS4ALL levert zelf ook een gratis XS4ALL softphone programma voor als je niet een tastbare telefoon aan je computer of router hangt, maar de Mac en Linux versies daarvan laten nog even op zich wachten.

Gelukkig kun je ook <a href="http://www.xs4all.nl/helpdesk/voip/xlite/">X-Lite gebruiken</a>, een gratis programma dat wel voor Windows, Mac en Linux verkrijgbaar is. En hoewel het spuuglelijk is, werkt het best prima. Mijn moeder heeft me net al even gebeld op m'n iBook omdat haar beltegoed toch op moest en aangezien XS4ALL elke abonnee twee nummers kado doet kan ik mijn ouders straks ook van een VoIP-nummer voorzien. Kunnen we gratis naar elkaar bellen.

Natuurlijk werkt <a href="http://www.skype.com/">Skype</a> ook best prima voor dit doeleinde (misschien wel beter en het is in ieder geval makkelijker aan de praat te krijgen), maar daar hebben we het nou even niet over. Moet ik nu Skype en X-Lite allebei constant aan hebben staan? Ik weet het nog niet helemaal. Ik hou het voorlopig nog maar even bij mijn gouwe ouwe Nokia gsm, denk ik.
