---
layout: post
title: Linux op je desktop
date: '2004-01-28 19:30:26 +0100'
mt_id: 560
categories:
- computers
---
Nu we met de computercommissie van <a href="http://www.biton.nl/">Biton</a> het plan hebben opgevat om te proberen om alle Biton pc's <a href="http://www.debian.org/">Debian GNU/Linux</a> te laten gaan draaien (de file en internet servers draaien al verschillende smaken Linux), onder andere omdat Windows licenties niet te betalen zijn en het maar oude beestjes zijn, heb ik ook weer het plan opgevat weer eens een <a href="http://www.geocities.com/epark/linux/grub-w2k-HOWTO.html">dual-boot systeem</a> op te gaan zetten.

Ten tijde van <a href="http://ftp.redhat.com/pub/redhat/linux/7.2/en/iso/i386/">Red Hat Linux 7.2</a> (het zal ergens in 2002 geweest zijn?), heb ik 't al eerder geprobeerd. Ik heb het toen voor elkaar gekregen om zodanig met mijn systeem te rommelen dat niets meer wilde starten. Ik denk dat de tijd nu is gekomen om de stap weer eens te wagen. E-mail, <a href="http://www.opera.com/products/user/index.dml?platform=linux">browsen</a>, <a href="http://gaim.sourceforge.net/">chatten</a>, <a href="http://ardour.sourceforge.net/">muziek maken</a>, <a href="http://www.openoffice.org/">typen</a>, <a href="http://www.nongnu.org/mldonkey/">p2p</a>, <a href="http://www.mplayerhq.hu/">films kijken</a>; wat kan er eigenlijk niet met Linux dat ik normaal met Windows doe?

Awel, morgen begint de 3e introductie op Biton, dus waarschijnlijk weinig tijd. Maar ik heb een Debian cd gefikt en misschien krijg ik vannacht nog ineens de kriebels. Dus als jullie voorlopig niks van me horen, zou ik wel weer eens met bootloaders enzo in de weer kunnen zijn. Of ik slaap.
