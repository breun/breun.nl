---
layout: post
title: '2044'
date: '2004-11-16 19:27:29 +0100'
mt_id: 641
categories:
- dagboek
---
Ik heb onlangs de gratis <a href="http://www.tpgpost.nl/voorthuis/post_ontvangen/verhuisservice/">TPG Post Verhuisservice</a> ingeschakeld om na mijn verhuizing post automatisch te laten doorsturen. Tevens kun je <b>250 aankruisbare organisaties</b> op hoogte brengen van je nieuwe adres. Aankruisbare organsaties! Veel gekker moet het toch niet worden.

Maar over die aankruisbare organisaties wilde ik het helemaal niet hebben. Het punt van aandacht is een reclamefolder op ansichtkaartformaat. TPG Post stuurt je als onderdeel van de gratis verhuisservice namelijk ook maar even meteen een pakket met 36 reclamestukken. Of je bij je nieuwe huis niet meteen een nieuwe krant of tv-gids wil. Maar het topstuk is een ansichtfolder van uitvaartverzekeraar DELA:

<i><b>Een begrafenis of crematie kost over 40 jaar ruim &euro; 27.000</b>

Op dit moment kost een gemiddelde uitvaart zo'n &euro; 4.700. En uitvaartkosten stijgen jaarlijks gemiddeld met 4,5%. Dat is 1,5 keer harder dan de kostenstijging voor het levensonderhoud. Over 40 jaar kost zo'n zelfde uitvaart dus maar liefst &euro; 27.000. Dat zijn toch geen kosten om nabestaanden mee achter te laten!</i>

Het lijkt wel wiskunde-huiswerk. Maar wat willen ze nou? Dat we er dan maar allemaal zo snel mogelijk een eind aan maken? Knap staaltje extrapolatie-manipulatie overigens. Chapeau!
