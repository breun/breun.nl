---
layout: post
title: Igor, who the f*** is Igor?
date: '2003-10-10 03:28:28 +0200'
mt_id: 521
categories:
- muziek
---
Vanavond met Bart naar de CD-presentatie van <a href="http://www.sallyskunk.com/">SallySkunk</a> in <a href="http://www.cafeflitz.nl/">De Flitz</a> geweest. Hun nieuwe EP heet 'Igor is the pilot' en ik heb zowaar een exemplaar gewonnen! Nou was het zo dat er verder niemand aanwezig was die aan de prijsvraag op de site meegedaan had, maar toch. De tent was toch afgeladen. Ik dacht dat ik helemaal geen nieuwe nummers hoorde vanavond, maar dat zal wel komen omdat ik SallySkunk al redelijk vaak live heb gezien en ze de 'nieuwe nummers' van de cd toen ook al speelden.

Er werd overigens geopend door <a href="http://www.taxitotheocean.nl/">Taxi To The Ocean</a>. Hoewel ze fijn kunnen spelen, deed het geheel me iets te veel denken aan het eerste album van <a href="http://www.soulwax.com/">Soulwax</a>. En ik vind het eerste album van Soulwax dus niet echt te gek eigenlijk.

Dan nog even wat anders: de disco die ik gisteren draaide op <a href="http://www.biton.nl/">Biton</a>. Ik sloot af met 'Take The Veil Cerpin Taxt' van <a href="http://www.themarsvolta.com/">The Mars Volta</a>. Voornamelijk voor mezelf, maar ook voor Benjamin. Ik geloof dat ik nog nooit zo hard uit m'n pan ben gegaan tijdens een disco. Ookal dansten er maar twee mensen. Benjamin schreef een stukje getiteld LoladamuzIK in de Rubi-special van vandaag:

"The Mars Volta! The Fooking Mars Volta! (...) Enfin. De wereld is er nog niet klaar voor, vrees ik. Spijtig, spijtig. Edoch ik en Nils waren gelukkig op de dansvloer en voolopig blijf ik dat, (...) Mensen! Open uw ogen en zie! Of ga een beetje uit de weg. Ahum. Het was, is en zal mij een genoegen zijn."
