---
layout: post
title: Eternale zonneschijn op je spotloze kop
date: '2004-09-24 00:58:01 +0200'
mt_id: 623
categories:
- film
---
Gisteren met Patricia het begin van de film <a href="http://www.imdb.com/title/tt0243017/">Waking Life</a> uit 2001 bij <a href="http://www.pimrupert.nl/">Pim</a> gezien. Een film met een onwaarschijnlijk creatieve look. Schiet eerst een film met een handycam en laat er vervolgens een roedel aquarelschilders en computeranimators op los. Overgiet het geheel met razendsnelle dialogen-met-veel-moeilijke-woorden&trade; over diepzinnige-dingen-die-er-toe-doen&trade; en je hebt een film die ik zeker snel in z'n geheel wil gaan zien. Helaas moest ik weg voor een vergadering.

Vanavond ben ik naar <a href="http://www.imdb.com/title/tt0338013/">Eternal Sunshine of the Spotless Mind</a> geweest. Deels omdat ik vond dat ik het echt niet kon maken om morgen mensen te moeten vertellen dat ik 'm nog steeds niet gezien had. Ik geef toe: wat een geweldige film! Maar toch denk ik dat de film nog beter was geweest als twee andere (onbekendere?) acteurs de hoofdrollen van <a href="http://www.imdb.com/name/nm0000120/">Jim Carrey</a> en <a href="http://www.imdb.com/name/nm0000701/">Kate Winslet</a> op zich genomen hadden. Of misschien was de film niet beter geweest, maar ik had 'm misschien beter gevonden: het 'verleden' van Jim Carrey zorgde er te vaak voor dat ik moest denken aan films als <a href="http://www.imdb.com/title/tt0109686/">Dumb and Dumber</a>. Nog iets te vaak dat clownesque lachje of dat rare loopje. (Ja, ik heb <a href="http://www.imdb.com/title/tt0120382/">The Truman Show</a> gezien, maar toch.) Het is dat ik <a href="http://www.imdb.com/title/tt0120338/">Titanic</a> nooit voorbij het eerste half uur gezien heb, anders had ik daar bij Kate Winslet op een andere manier vast ook last van gehad. Dit bioscoopbezoek werd meteen mijn eerste bezoek aan het onlangs geopende <a href="http://www.louishartloopercomplex.nl/">Louis Hartlooper Complex</a> (ooit beter bekend als politiebureau Tolsteeg). Eindelijk weer een 'nieuwe' toko met stijl in Utrecht!

Op weg naar het LHC liep ik even binnen bij de dvd-winkel aan de Oudegracht. En daar lag ie dan! <a href="http://www.imdb.com/title/tt0138704/">Pi</a> op dvd! Hij kostte 14,95 euro, maar er was ook een actie "3 voor 30". Uiteindelijk nog niets gekocht, want ik kon maar niet bedenken of ik nou alleen Pi wilde kopen of dat ik er nog twee zou uitzoeken. 'De rest' was overigens absoluut geen belabberde collectie films, ik zag o.a. Being John Malkovich, Adaptation, 12 Monkeys, The Idiots, Festen, Am&eacute;lie, High Fidelity, Blue Velvet en zo nog enkele tientallen topfilms liggen. Nog maar even over slapen dan.
