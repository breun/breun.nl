---
layout: post
title: Christen
date: '2003-03-26 04:43:40 +0100'
mt_id: 452
categories:
- muziek
---
Vanmiddag raakte ik toevallig verzeild bij de opnames van de lustrumfilm van <a href="http://www.biton.nl/">Biton</a>: De Matron, een adaptie van The Matrix.

Anyway, het meisje van het geluid (ze had dezelfde hoofdtelefoon als ik en mocht de richtmicrofoon vasthouden) zag mijn t-shirt van <a href="http://www.thisbeautifulmess.net/">This Beautiful Mess</a> en riep uit: "Ben je Christen ofzo?!" Ik was helemaal verbijsterd. Droeg ik een shirt van een band die het Evangelie predikte? Moest ik naar de EO Jongerendag?

"Wel een goeie band verder," zei ze vervolgens. Dat verlichtte mijn toestand wat.

Misschien moet ik dan binnenkort toch maar eens achter de bedoelingen van deze band aan. Ik mag dan misschien op een christelijke basisschool gezeten hebben, maar ik laat me niet nog eens voor Christen uitmaken. Kom nou. Laten we het wel gezellig houden.
