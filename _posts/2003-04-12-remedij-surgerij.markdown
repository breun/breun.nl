---
layout: post
title: Remedij/surgerij
date: '2003-04-12 12:35:52 +0200'
mt_id: 462
categories:
- muziek
---
Laatst gehoord bij <a href="http://www.controllerboy.com/">Hooft</a>: het nummer Remedy/Surgery van de Noorse band Autopulver (inmiddels uit elkaar). Vervolgens zat het refrein twee dagen in mijn hoofd. Ik heb het nummer zojuist van <a href="http://www.k-lite.tk/">Kazaa</a> gedownload, maar hoorde van Hooft dat de rest van de cd niet zo geniaal is als dit openingsnummer.

En dat vind ik nou rot. Want ik vind het echt een tof nummer en zou het dus graag op cd kopen. Maar een cd met &eacute;&eacute;n heel erg tof nummer en verder niets bijzonders draai ik vervolgens nooit. Want ik heb genoeg cd's die wel van begin tot eind de megamax zijn. En mp3, daar doe ik eigenlijk niet aan.

Zo liet kameraad Hooft mij laatst ook kennis maken met de band <a href="http://www.allmusic.com/cg/amg.dll?p=amg&uid=6:22:11|AM&sql=B10xsa9lgb23a">Swell</a>. Geniaal: "Sunshine everyday" en in iets mindere mate ook het nummer "What I always wanted". Maarja, ik heb ook de rest van de cd gehoord en in dat licht steken deze nummers eigenlijk z&oacute; erg boven de rest uit dat het niet grappig meer is. Wat moet ik daar nou mee?

Open brief aan alle bands: als je dan een geniaal nummer maakt, maak er dan alsjeblieft ook een geniaal album omheen, al was het maar om mij niet tot wanhoop te drijven.

<acronym title="Post Scriptum">P.S.</acronym> Gisteren de trailer van <a href="http://us.imdb.com/Title?0300214">Morvern Callar</a> gezien (voor hoofdfilm <a href="http://us.imdb.com/Title?0300140">Lilja 4-ever</a>) met onder andere filmmuziek van Aphex Twin (Goon Gumpas en Nannou)! Nou weet ik niet of het een geweldige film is, maar wat ik ooit dacht blijkt waar: zet muziek van Aphex Twin (of gelijk welke artiest van <a href="http://www.warprecords.com/">Warp Records</a>) onder je film en het wordt vanzelf interessant.
